Ζούμε μέσα σε έναν κόσμο που κοιτάει να μας κατασπαράξει\\
να βρει τις αδυναμίες μας, τις πιο κρυφές σκέψεις μας\\
και να τις στρέψει εναντίον μας.\\
Ζούμε σε έναν κόσμο που η αγάπη σέρνεται από δωμάτιο σε δωμάτιο\\
γεμίζει σελίδες, γεμίζει υποσχέσεις αλλά όχι την καρδιά μας.

Ζούμε σε έναν κόσμο όπου τα μελανά χρώματα φαίνονται φωτεινά\\
και η διαφορετικότητα κρατικά δολοφονείται\\
σε εκπομπές με ακριβά κοστούμια και ταγέρ.\\
Ζούμε σε έναν κόσμο όπου δεν βλέπει ώς ελπίδα τα παιδιά\\
αλλά τον σκοταδισμό ως φάρο και έργο ενός γέροντα θεού.

Ζούμε σε έναν κόσμο όπου μισεί κάθε τι που δεν ελέγχει,\\
κάθε τι που δεν εξουσιάζει και δεν μπορεί να φθείρει,\\
με τα λαδωμένα γεμάτα αίμα χέρια του.\\
Ζούμε σε έναν κόσμο όπου πλέον τίποτα δεν μας σοκάρει.

Ζούμε σε έναν κόσμο γεμάτο απόγνωση\\
φόβο\\
μοναξιά\\
εγωισμό\\
ηττοπάθεια.\\
Ζούμε σε έναν κόσμο που δεν μας χωράει\\
δεν μας ταιριάζει.\\
Ζούμε σε έναν κόσμο άραγε με ποια ελπίδα.

