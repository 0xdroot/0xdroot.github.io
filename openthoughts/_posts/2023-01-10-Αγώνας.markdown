Ένιωσα το χάδι να ακολουθεί το ανάγλυφο της ψυχής μου \\
ακολούθησες όλες τις ουλές, όλον τον πόνο. \\
Αφέθηκα. \\
Ηρέμησα. \\
Κοιμήθηκα. \\
Οι δαίμονες μαζεύτηκαν στα λίγα σκοτεινά σημεία της ψυχής \\
κούρνιασαν αμίλητοι. \\
Ζωγράφιζα με τις λέξεις \\
αγόραζα χρόνο για να ζω \\
και το χάδι πάντα με ακουμπούσε με αγάπη.

Το βράδυ το τελευταίο το χάδι ακολούθησε το ανάγλυφο της ψυχής μου \\
ακολούθησε όλες τις ουλές, όλον τον πόνο. \\
Έβγαλε τα νύχια και άνοιξε κάθε ουλή \\
έριξε μέσα όλον το πόνο \\
κραύγασε με οργή "καλή όρεξη δαίμονες" \\
βγείτε από το σκοτάδι σας ανήκει αυτό το κορμί \\
διαλύστε κάθε σημάδι ζωής.

