Το βράδυ να σκίζεσαι στα δυό \\
το πρωί να ταιριάζεις τα κομμάτια\\
και να βρίσκεις άλλο ένα κενό\\
εκεί που συνήθιζες να έχεις τα μάτια

Το βράδυ χαράζεις το κορμί\\
το πρωί επουλώνεις τις πληγές\\
όμως τα σημάδια στην ψυχή\\
τις κρατάς συνέχεια ανοικτές\\

Το βράδυ θες να βγεις από το σώμα\\
να γυρίσεις πάλι πίσω το πρωί\\
δεμένος τόσο πολύ με τη χούφτα από χώμα\\
που έχεις δημιουργηθεί.


